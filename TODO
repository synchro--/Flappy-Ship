--Testo
Si progetti ed implementi un videogioco 3D interattivo composto da almeno un oggetto principale di tipo mesh poligonale caricato da file. Si definisca un'opportuna scenografia colorando/illuminando e texturando gli oggetti della scena. Sono banditi i videogioco denominati ''sparatutto'' e ''labirinti'' e caldeggiati i videogiochi "automotive 3D games" (per esempio "3D Car Racing Games")!!

--Richieste grafiche obbligatorie
geometria 3D e vista (gli oggetti devono essere visualizzati in proiezione prospettica);
input utente (si gestisca l'interazione 3D usando sia la tastiera che il mouse e se si possiede, anche joypad);
illuminazione e sfumatura (gli oggetti 3D devono essere illuminati da almeno una luce);
texture mapping, sia dando le coordinate texture, che generandole in modo automatico (almeno due oggetti 3D devono avere una texture applicata e almeno una deve essere una foto personale)
navigazione nella scena (il giocatore deve avere un indicatore visuale (mappa) di dov'e' e dove puo' andare);
pannello di controllo su schermo (si preveda un pannello di controllo in cui usando testo e grafica 2D si visualizzino le funzioni utente, lo scoreboard, ecc.);
advanced rendering (opzionale)(da menu' si preveda l'attivazione/disattivazione di almeno una tecnica di resa avanzata realizzabile in opengl come per esempio: anti-aliasing, ombre, trasparenze, riflessioni, bump-mapping, ecc.)

--Elementi di Giudizio
Elementi qualificanti il progetto saranno l'originalita' delle scelte (tipo di gioco, oggetti, scenografia, texture, ecc.) e la funzionalita' dal punto di vista grafico del codice realizzato. Si rammenti che il progetto e' sulla grafica 3D non sui videogiochi!

--Consegna
Si richiede di consegnare un archivio cognome.tgz (tarato e zippato) contenente due cartelle:
la prima "project" con il codice sorgente e relativo Makefile per ambiente Linux/XWindow e file README contenente informazioni di installazione ed esecuzione;
la seconda "doc" dovra' contenere una relazione in html sul progetto realizzato (descrizione del videogioco e suo utilizzo, spiegazione delle scelte effettuate, funzionalita' OpenGL utilizzate, particolarita'). 
Il progetto deve essere consegnato per e-mail o comunicando da dove scaricare l'archivio almeno 10 giorni prima della data d'esame. 
Per il progetto si stimano necessarie almeno 40 ore di lavoro.

--Avvertenza 1
Non e' vietato "guardare" codice esistente, anzi si caldeggia di farlo, ma per imparare e non per plagiare! Se trovate qualcosa di carino che funziona, ma non capite perche', non lo usate; vi potrebbe essere chiesto di spiegarlo.

--Avvertenza 2
Non si possono usare librerie aggiuntive a quelle indicate nelle specifiche, pena la non accettazione del progetto; si possono invece utilizzare librerie messe a vostra disposizione durante il corso (per esempio la libreria glm si puo' usare).